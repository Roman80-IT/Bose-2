# Bose - Lesson 2 — Навігація

У цьому уроці ти реалізуєш плавну навігацію та відкриття меню.

## Розбір завдання

Для початку доробимо меню. Щоб одразу бачити його, тимчасово приховай header:

1. У стилях постав курсор у рядок, де стоїть `display: flex;` для `.header`.
2. Натисни `ctrl/cmd + /`, щоб його закоментувати.
3. Додай порожній рядок нижче.
4. Набери `dn` і натисни `tab`, щоб з'явилося `display: none;`.

Тепер header зник і можна переходити до menu:

1. Скопіюй елемент `.header__top` з "начинкою" всередину `menu`.
2. Зміни `class` на `menu__top`.
3. У стилях продублюй `.header__top` та перейменуй на `.menu__top`.
4. У макеті виділи іконку хрестик (має бути 24 на 24).
5. Збережи її як `images/icons/Icon-Close.png`.
6. Використай у скопійованому HTML замість `Icon-Burger-Menu`.
7. Зміни `alt` на `Close`.
8. Перенеси кожен атрибут на власний рядок:
  ```html
  <img 
    src="images/icons/Icon-Close.png"
    alt="Close"
  >
  ```
9. Скопіюй висоту, відступи та `box-sizing` з `.header` та додай для `.menu`.
10. Додай фоновий колір для `.menu`. Це `background: #E5E5E5;` (він є в макеті праворуч після кліку на фоні меню).
11. Напиши текст HOME під `menu__top`.
12. Додай відступ після `.menu__top`, набравши `mb64` і далі `tab`, має з'явитися такий код:
```css
margin-bottom: 64px;
```
## Ховаємо стилі

Щоб структурувати стилі, ми будемо обгортати кожен блок та його частини в регіон із відповідною назвою:

1. У файлі стилів перед рядком з `.header` додай `/* #region header */`.
2. Після закриваючої дужки `.header__top` додай `/* #endregion */`.
Тепер можна згорнути всі стилі, що стосуються `header`.

У майбутньому обгортай регіоном стилі нових блоків разом зі стилями їхніх частин.

## Додаємо навігацію

Текст під логотипом — це посилання, які дозволяють швидко перейти до відповідної секції. Тож додамо їх:

1. Додай тег `nav` із класом `nav`.
2. Усередині набери `a` та натисни `tab`, щоб з'явилося `<a href=""></a>`.
3. Додай `#home` в атрибут `href`.
4. Перенеси слово HOME всередину тегу перед `</a>`.
5. Додай клас `nav__link` до посилання.
6. Натисни разом `alt`, `shift` та стрілку вниз, щоб скопіювати рядок.
7. Зроби ще копії, щоб усього було 4 посилання.

## Стилізуємо посилання

1. Зміни колір посилання `.nav__link` на чорний за допомогою `color: black;`.
2. Прибери підкреслювання набравши `tdn` + `tab` = `text-decoration: none;`.
3. Використай `flex`, щоб розмістити посилання в стовпчик на відстані 32px:
```css
.nav {
  display: flex;
  flex-direction: column;
  gap: 32px;
}
```
## Підключаємо шрифт

Тепер, якщо збільшити масштаб у браузері (`ctrl/cmd +`), то буде видно, що літери значно відрізняються від макета. То ж треба використати правильний шрифт. Посилання на нього є праворуч ➡️

1. Обери розміри 400 та 700.
2. Скопіюй теги, що з'явилися в бічній панелі:

```html
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Inter:wght@400;700&display=swap" rel="stylesheet">
```

